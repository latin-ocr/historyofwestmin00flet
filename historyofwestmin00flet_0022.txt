10 Flete's History of Weslminster

nunc foris cum concentibus angelicis locum eundem circuire: audit mortalibus
insuetam suavitatis harmoniam. majestatem secum reputat imperiosam, quae
quiddam insigne spirans et immortale poterat ad caelestia intuentes accendere.
patent aethera sursum, claritas resplendet immensa deorsum. apostolico piscator
nutu tenetur, dum redeat et laboris sui mercedem quani transiens promiserat
apprehendat.

Sacramento tandem divinae dedicationis expletO, sidereae mansionis janitor ad
ducem navis iterum rediit, et piscator piscatorem de transponendo fluvium cito
convenit. lenit itaque paventem, quem paene prae timore invenit exanimem3 et
eum salutifera exhortatione visitat, ut de caelestibus mysteriis quae viderat confidat.
remigantem itaque per amnem et superiori ripae approximantem collega collegam
alloquitur, et piscator piscatorem his sermonibus sic affatur: Qualiter, inquit, in arte
profecisti piscationis tuae? quid captum est hac nocte? an aliquid retia tibi
operata sunt commodum? an jactata sunt in flumine ad aliquem profectum?
cumque negaret ille capturam et diceret defecisse sibi materiam, qui prius loquebatur
adjecit: Inice retia fluvio, et abundanter capies in momento. paret jubentis imperio,
et alveo fluminis maculas injecit, et piscibus plenas protinus extraxit. inter caeteros
vero piscem repperit in reti mirabilem, quem vulgo appellant salmonem. Hunc,
inquit, mane vice mea Mellito repraesenta pontifici: tuae vero qui supersunt
reputabuntur mercedi. comite autem vita hujus tibi generis non deerit copia;
et tua post te tempore longo progenies hac arte parabit aedes sibi locupletes.
dominicis tamen diebus sacro vacabis otio ; et sic ab hoc negotio cohibe dexteram,
ne vadas ulterius in capturam. imperium meum sedulus explorator arripe, et
episcopo dedicatam nuntiabis ecclesiam, qui mihi intendit dedicare praeparatam.
ego ipse eam per me sacravi; ego mysteriis sanctis interfui; et accedens praesul
factum reperiet quod se facturum urbs vicina docet. missas dumtaxat dedicationis
solemniter peragat, et populum domini benedicens absolvat. auctor hujus mandati
Petrus est apostolus J esu Christi, qui ea quae audis tecum loquitur, et ex hujus ore
res ista episcopo significata mandatur.

Visio itaque beati disparuit his dictis apostoli. cum piscator mane ad episcopum
retulit quidquid ab apostolo superius audivit, fides adhibetur in munere quod sibi
cum apostolica provenerat salute. gratulatur Mellitus caeli clavicularium hujus
sacrationis peregisse mysterium 3 ingrediensque signatos chrismate parietes repperit,
quos jordanicis respersos fluentis intellexit : duodenis conspicit crucibus insignitos,
et typicos characteres pavimentis inscriptos; conflagratorum etiam reliquiis cere-
orum beatum animadvertit affuisse Petrum apostolum, hancque deo decenter sacrasse
basilicam, et agno sponso nuptam despondisse incorruptam. gratias agit deo
sanctoque apostole, et pontificalibus amictus indumentis missas facit celebres tantae
solemnitatis: sermonis protulit de re gesta compendium, intendens profectibus
animarum: offert sacrificium, immolat holocaustum, confitentes absolvit, populum
domini benedicit. expletis itaque celebritatis tantae mysteriis cum gaudio pontifex

¹recessit ad propria: et nova cotidie deinceps crevit deo sponsa. Thorneia vero
anglice, quae spinarum insula latine dicitur, vocabulum vetustatis amisit, et a vento
vel situ civitatis occidentale monasterium nomen accepit.

Piscatores vero, qui de genere illius descenderunt cui beatus Petrus apparuit et
qui ad sanctum Mellitum eundem transmisit, adhuc usque hodie qui nascuntur
per ordinem decimata captione sancti principis apostolorum venerantur dignitatem.

